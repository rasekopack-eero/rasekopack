§fOlisi mieleni enkeli, 
§fsaisi sydämeni siivet
§fniin saapuisin luoksesi yön pimeässä hiljaisuudessa
§fja toisin tämän tunteen uneesi.

§fSadun kuvin näyttäisin sinulle sen,
§fmiten ihminen kärsimyksen tien kuljettuaan löytää elämään
§fmiten rakkauden suudelmat todellakin muuttavat sammakon prinssiksi
§feikä pieniä prinsessojakaan unohdeta satavuotiseen uneen.

§fKorkealle vuorelle sinut veisin
§fjotta näkisit laaksoon
§fja ymmärtäisit elämän salaisuuden
§fanteeksiantamisen oikeuden
§fsen, että satujen noidillakin on sydän
§fsyvällä taikojen takana
§fhekin tarvitsevat ystävää.

§fYön läpi sinut kuljettaisin
§fveisin kohti uutta aamua, 
§fkohti uutta syntymää.

§fHerättäisin auringon tanssiin tai sateen ropinaan.
§fVuosien tuska väistyisi, viha pakenisi
§fja sydämesi saisi tilaa rakkauden tulla
§fihmisen tulla.

§fTänä iltana olen luonasi ajatuksin
§flähempänä kuin koskaan
§fikuisena kuin kaipuu.